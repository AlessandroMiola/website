---
title: Prefazione
disquis: PythonBiellaGroup
tags:
    - testing
hide:
    - feedback
timetoread: true
---

# Prefazione

Lo sviluppo di software non è mai stato così facile come oggi.  Con un
paio di righe di Python è possibile eseguire operazioni complesse e per
apportare modifiche al codice di base bastano poche battiture.  Tuttavia,
l'enorme numero di possibilità ha fatto crescere anche la complessità del
software che creiamo.  Già in un'applicazione di dimensioni moderate è
quasi impossibile verificare tutte le combinazioni con cui il codice può
essere eseguito.

Quando il software non include test da eseguire a ogni modifica, non
siamo in grado di sapere se la funzionalità esistente è stata intaccata.
Presto il software inizierà a trasformarsi in un'auto d'epoca: riparando
il fanale anteriore, si stacca il paraurti posteriore.  Ne perdiamo
completamente il controllo.

Ecco perché abbiamo bisogno di test.  Grande potere è legato a grande
responsabilità.  Non c'è software stabile senza test.
