---
title: Codice di condotta
disquis: PythonBiellaGroup
---

# Codice di condotta

PythonBiellaGroup é una community composta da appassionatə del mondo della programmazione con Python (ma non solo) o semplicemente da persone che vogliono imparare cose nuove.
Con il fine di garantire un ambiente stimolante ed inclusivo redigiamo il seguente codice di condotta con il fine di garantire ad ogni membro della community la possibilità di trovare un luogo sicuro e rispettoso. Oltre a questo nel codice di condotta sono presenti anche suggerimenti su come ogni membro può contribuire con la sua partecipazione a rendere migliore la community.

** Entrando nella community di PythonBiellaGroup accetti di seguire il seguente codice di condotta **

---

## Linee guida generali

1. La community ha lo scopo di imparare insieme tutto ciò che concerne il linguaggio di programmazione Python in tutte le sue accezzioni. Ogni membro è invitato a partecipare attivamente agli eventi del gruppo nel rispetto di tutti e lasciando spazio alle idee e opinioni degli altri.

2. L’evento più importante per la community é il meetup live settimanale dove è possibile assistere ad un talk condotto da uno speaker. Ogni membro della community è invitato a fare domande e a condividere le sue riflessioni in merito al talk trattato. E’ anche possibile per gli stessi membri della community proporsi per fare gli speaker ad uno o più talk.

3. PythonBiellaGroup non è affiliato con alcun vendor tecnologico pertanto è possibile parlare liberamente di qualsiasi prodotto software. La community in ogni caso sostiene e incoraggia l’utilizzo di software open-source.

4. Ogni membro della community ha un diverso livello di conoscenza relativamente alle tematiche trattate durante le discussioni quindi certi argomenti potrebbero risultare scontati o banali ai più esperti ma essendo che lo scopo del gruppo è imparare insieme ogni discussione dovrà essere rispettata e supportata.

5. Le molestie di alcun genere non sono tollerate. Le molestie includono commenti offensivi verbali legati a genere, orientamento sessuale, disabilità, aspetto fisico, dimensione corporea, razza, religione, immagini sessuali in spazi pubblici, intimidazioni intenzionali, stalking, inseguimenti, fotografie o registrazioni moleste, interruzione continuata di presentazioni o altri eventi, contatto fisico inappropriato e attenzioni sessuali sgradite.

6. Non è consentito un linguaggio blasfemo.

7. Tutti i contenuti che invogliano, contengono o generano attività illegali sono vietati.

8. I membri a cui viene chiesto di interrompere qualsiasi comportamento molesto sono tenuti a conformarsi immediatamente.

---
## Social

1. Non inviare alcunché che possa essere percepito come discriminatorio, volgare od offensivo; ad esempio, contenuti razzisti, sessisti, pornografici, blasfemi, volgari, arroganti, sgradevoli o minacciosi e immagini o siti Web

2. Non inviare messaggi che supportino o tollerino alcuna attività illegale, ad esempio uso di droghe, pirateria, hacking, warez, ecc.

3. Anche sui social valgono tutte le norme contenute nelle linee guida generali

---
## Condivisione materiale e contenuti

1. E' possibile condividere materiale che sia conforme alle norme sopra ma ogni membro della community che condivide materiale deve accertarsi che il suddetto materiale non sia coperto da diritto d'autore o che in generale sia possibile la distribuzione e condivisione dello stesso.
2. Se si condivide un link per un contenuto é necessario accertarsi prima che l'indirizzo sia sicuro.