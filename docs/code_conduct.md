---
title: Codice di condotta
disquis: PythonBiellaGroup
---

# Codice di condotta

PythonBiellaGroup é una community Italiana che ha come obiettivo la condivisione, la divulgazione e l'approfondimento della programmazione, del mondo del software e della tecnologia, più nello specifico a tutto quello che ruota attorno al mondo Python.
La community è composta da appassionatə del mondo della programmazione o semplicemente da persone che vogliono imparare, scoprire cose nuove e mettersi in gioco.
Con lo scopo di garantire un ambiente stimolante ed inclusivo descriviamo il seguente codice di condotta con il fine di garantire ad ogni membro della community la possibilità di trovare un luogo sicuro, rispettoso e accogliente, senza incorrere in forme di molestia o esclusione basate su: razza, sesso, orientamenti politico-religiosi o altre potenziali categorie discriminatorie.

Oltre a questo nel codice di condotta sono presenti anche suggerimenti su come ogni membro può contribuire con la sua partecipazione a rendere migliore la community.

**Entrando nella community di PythonBiellaGroup accetti di seguire il seguente codice di condotta**

---

## Linee guida generali

1. La Community ha lo scopo di imparare e approfondire la conoscenza (in tutte le sue accezioni) del linguaggio di programmazione Python e al mondo del software e della tecnologia. Ogni membro è libero di partecipare come più si sente libero alle iniziative della community sempre nel rispetto delle altre persone e lasciando spazio alle idee e opinioni altrui.

2. Ogni idea e opinione deve essere espressa secondo i principi di rispetto e buona creanza derivanti dal rispetto della persona umana e del vivere comune.

2. L’evento più importante per la community é il meetup live settimanale dove è possibile assistere ad un talk condotto da uno speaker. Ogni membro della community è invitato a fare domande e a condividere le sue riflessioni in merito al talk trattato. E’ anche possibile per gli stessi membri della community proporsi per fare gli speaker ad uno o più talk.

3. PythonBiellaGroup non è affiliato con alcun vendor tecnologico pertanto è possibile parlare liberamente di qualsiasi prodotto software. La community in ogni caso sostiene e incoraggia l’utilizzo di software open-source.

4. Ogni membro della community ha un diverso livello di conoscenza relativamente alle tematiche trattate durante le discussioni quindi certi argomenti potrebbero risultare scontati o banali ai più esperti ma essendo che lo scopo del gruppo è imparare insieme ogni discussione dovrà essere rispettata e supportata.

5. Le molestie di alcun genere non sono tollerate. Le molestie includono commenti offensivi verbali legati a genere, orientamento sessuale, disabilità, aspetto fisico, dimensione corporea, razza, religione, immagini sessuali in spazi pubblici, intimidazioni intenzionali, stalking, inseguimenti, fotografie o registrazioni moleste, interruzione continuata di presentazioni o altri eventi, contatto fisico inappropriato e attenzioni sessuali sgradite.

6. Non è consentito un linguaggio blasfemo.

7. E’ vietato inviare o condividere qualsiasi tipo di materiale che possa recare danno o ledere la dignità della propria o altrui persona umana.
A titolo esemplificativo ma non esaustivo sono pertanto vietati contenuti e commenti: uso di droghe, pirateria, hacking, warez, razzisti, offensivi, volgari, discriminatori, blasfemi, pornografici, sessisti, dai toni arroganti o denigratori, istiganti a odio e/o violenza, immagini o siti tratti dal Web senza che se ne abbia autorizzazione o la proprietà intellettuale.

8. Tutti i contenuti che invogliano, contengono o generano attività illegali sono vietati. Inoltre tutti i contenuti che violano espressamente diritti di copyright sono vietati

9. E’ responsabilità degli Amministratori valutare e deliberare, a loro insindacabile giudizio, in merito alle violazioni commesse dai partecipanti alla Community.

10. Ogni delibera volta alla correzione di eventuali violazioni non può essere comminata o associabile al pagamento di sanzioni in denaro. Le delibere correttive devono essere proporzionate alla violazione.

11. Il Partecipante che si trovasse a ricevere un avviso in merito ad una sua violazione, è tenuto a correggere la propria condotta in modo immediato e tempestivo ottemperando, al contempo, ad eventuali richieste correttive avanzate dagli Amministratori.

12. Ogni partecipante alla community che dovesse ricevere o riscontrasse mancanze o violazioni lesive della propria o altrui dignità è invitato a comunicare tempestivamente l’accaduto agli Amministratori.

---
## Social

1. Non inviare alcunché che possa essere percepito come discriminatorio, volgare od offensivo; ad esempio, contenuti razzisti, sessisti, pornografici, blasfemi, volgari, arroganti, sgradevoli o minacciosi e immagini o siti Web

2. Non inviare messaggi che supportino o tollerino alcuna attività illegale, ad esempio uso di droghe, pirateria, hacking, warez, ecc.

3. Anche sui social valgono tutte le norme contenute nelle linee guida generali

4. Non utilizzare bot o algoritmi per diffondere messaggi o contenuti di qualsiasi tipo che violino le regole della community sopra elencati e che volontariamente facciano spam agli utenti ad eccezione degli strumenti di moderazione automatica dei vari strumenti di comunicazione.

---
## Condivisione materiale e contenuti

1. E' possibile condividere materiale che sia conforme alle norme sopra ma ogni membro della community che condivide materiale deve accertarsi che il suddetto materiale non sia coperto da diritto d'autore o che in generale sia possibile la distribuzione e condivisione dello stesso.


2. Se si condivide un link per un contenuto é necessario accertarsi prima che l'indirizzo sia sicuro.